<div class="about">
<h1>About</h1><br/>
<p>Radio 538 is de opvolger van Sky Hitradio, een zusterstation van Sky Radio dat van juli tot 11 december 1992 uitzond.</p>
<p>Radio 538 is een initiatief van een aantal voormalige diskjockeys van de Veronica Omroep Organisatie onder leiding van Lex Harding.</p>
<p>538 verwijst naar de golflengte waarop Veronica in de jaren 70 uitzond vanaf zee (538 meter op de middengolf, ca. 557 kHz).</p>
<p>Presentatoren van het eerste uur waren Rick van Velthuysen, Wessel van Diepen, Erik de Zwart, Michael Pilarczyk, Will Luikinga en Corné Klijn.</p>
<p>De uitzendingen van Radio 538 werden aanvankelijk gemaakt in Studio Concordia in Bussum, een gebouw dat al in de jaren 50 werd gebruikt als televisiestudio en in de jaren 80 en 90 werd gebruikt door het Veronica-programma Countdown.</p>
<p>Eind jaren 90 verhuisde Radio 538 van Bussum naar Hilversum, waar het een studiocomplex betrok dicht bij het gemeentehuis. Sinds 1 december 2012 huisvest de gehele 538 Groep in het 4.400 m2 grote voormalige NCRV-pand aan de Bergweg 70 in Hilversum.</p>
<p>Radio 538 wist in 10 jaar tijd een flink marktaandeel te bemachtigen. In april/mei 2004 stootte de zender de jarenlange marktleider Sky Radio van de troon.</p>
<p>Tegenwoordig is 538 nog steeds afwisselend met Qmusic en Sky Radio het best beluisterde radiostation van Nederland.</p>
<p>Het marktaandeel ligt tussen de 10 en de 12 procent.[4] In 2002, 2004 en in 2009 won Radio 538 de Marconi Award voor de beste radiozender.</p>
<p>In Vlaanderen werd in februari 1999 op de kabel een Vlaamse versie van Radio 538 gelanceerd, in afwachting van de etherfrequentieverdeling voor landelijke commerciële radio, die eind jaren 90 door de Vlaamse overheid voor 2000 was aangekondigd.</p>
<p>Toen in 2000 nog geen duidelijke procedure voor een frequentieverdeling was bepaald, trok Radio 538 zich terug uit Vlaanderen.</p>
</div>
